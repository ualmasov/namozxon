Намозда эсноқ ва йўтал келса, кучи етганича қайтариш
Ихтиёрсиз эсноқ келганида ўнг қўл орқаси билан оғизни бекитиш ва пайғамбарларнинг ҳеч бири эснамаганларини ўйлаш
Муқим (сафарда бўлмаган) кишининг Фотиҳа сурасидан сўнг бомдодда узунроқ, оқшом намозида қисқароқ, бошқа намозларда ўртачароқ сураларни ўқиши
Намоздаги зикрларни тажвид қоидаларига мувофиқ ўқиш
Саждага борганда аввал тиззани, қўлни, кейин пешонани, сўнг бурунни ерга қўйиш (саждадан бош кўтарганда аксинча бўлади)
Саждада бармоқлар орасини зичлаш, бошни икки қўл орасига, бош бармоқни қулоқ тўғрисига қўйиш, қўл бармоқларининг учини ва оёқлар панжаларини қиблага қаратиш
Саломда юзини ўнг ва чап оёқларга қаратиш, саломдан сўнг юзнинг тер ва чангини артмаслик
Такбир учун қўл кўтарганда қўлни енгдан чиқариб, бош бармоқнинг юзини қулоқ юмшоқларига теккизиш (аёллар қўлларини енгдан чиқармай, елкалари тўғрисигача кўтарадилар)
Қиёмда қўл боғлаганда ўнг қўлнинг бош ва чинчалоқ бармоқлари билан чап қўлнинг бўғимидан ушлаб, уч ўрта бармоқни чап қўл билаги устига ётқизиб туриш
Намозни ёлғиз ўқиганда рукуъ ва саждаларда тасбеҳ миқдорини ошириб 5, 7, 9 мартадан айтиш
Уч ва тўрт ракъатли фарз намозларининг сўнгги бир ва икки ракъатида Фотиҳа сурасини ўқиш
Қиёмда сажда ўрнига, рукуъда оёқ бармоқларига, саждада бурунга, қаъдада (ўтиришда) бағрга қараб ўтириш
Намозда тавозеъ ва шикасталик билан туриш
Намозга кечикиб қўшилган кишининг қолган ракъатларга туриш учун имомнинг икки тарафга салом беришини кутиши