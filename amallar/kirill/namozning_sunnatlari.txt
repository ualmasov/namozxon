«Такбири таҳрима»(«Аллоҳу акбар»)да қўлнинг бармоқларини ўз ҳолида очиқ тутиб қулоққа теккизиш, сўнг қўлларни киндик остида боғлаш
Такбирдан сўнг «Сано» ўқиш
«Сано»дан сўнг «Аъуузу биллаҳ» ва ҳар ракъатда Фотиҳадан олдин «Бисмиллаҳ...» айтиш
Фотиҳа сураси тугагач, махфий тарзда «Омин», дейиш
Имомнинг рукуъдан кейин «Самиъаллоҳу лиман ҳамидаҳ», иқтидо қилганларнинг эса «Роббана лакал-ҳамд» дейишлари (намозни ёлғиз ўқиганлар иккаласини ҳам айтади)
Намозда рукнларнинг биридан иккинчисига ўтаётганда «Аллоҳу акбар», дейиш
Рукуъда қўл бармоқларини ёйиб, икки тиззани маҳкам чангаллаш ва камида уч марта «Субҳаана Роббиял ъазийм», дейиш (бунда аёллар бармоқларини тизза устида жипс тутишади, тиззаларини бир оз букишади)
Саждада пешонани қўллар орасига олиш, бармоқларни жипс тутиш ва бош бармоқни қош тўғрисида ушлаш
Саждада эркакларнинг оёқлари, тиззалари, қўллари, пешонаси, бурни ерга тегиб туриши, билакларини ерга ҳам, қовурғасига ҳам теккизмай тутиши (аммо аёллар бу айтилганларга қўлларини теккизиб, йиғилиброқ сажда қилишади)
Эркакларнинг чап оёқ устига ўтириши, ўнг оёғини тиклаб, бармоқларини қиблага қаратиши (аёллар эса икки оёғини ўнг томонга чиқариб, чап қуймичида ўтиради)
Тик турганда икки оёқ орасини тўрт бармоқ оралигидан камайтирмаслик (аёллар эса жипсроқ тутишади)
Қаъдада салавот, «Роббана аатинаа...» дуосини ўқиш
Аввал ўнг, сўнгра чап томонга салом бериш
Фарз намозларини жамоат бўлиб ўқиш